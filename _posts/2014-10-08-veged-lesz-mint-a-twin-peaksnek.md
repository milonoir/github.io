---
title: Véged lesz, mint a Twin Peaksnek
layout: post
lang: hu
# This is not available in english, so no ref is set.
date: 2014-10-08 15:35:59 +0100
categories: archívum
---

A releváns rész 1:23-tól:

<div class="embed-responsive embed-responsive-4by3"><iframe class="embed-responsive-item" width="640" height="480" src="//www.youtube.com/embed/Odc0p63u2sA" frameborder="0" allowfullscreen></iframe></div>

Nos, úgy tűnik Jock tévedett és nincs vége a Twin Peaksnek. A történet szerint 25 év - és a rágó, amit szerettem újra divatba jön. Innen folytatódik tehát a sorozat 2016-ban.

Bevallom, mindig félek a relaunch-októl és remake-ektől: valami, ami jó volt ott és akkor, az nem lesz már ugyanolyan jó itt és most. Némileg ugyan reménykeltő, hogy mind a 9 beharangozott epizódot David Lynch jegyzi majd rendezőként, akinek elborultsága a hosszú évek alatt sem kopott meg. A sorozatért a Showtime csenget és nekik általában sikeres sorozataik vannak (Dexter, Californication, Weeds, L). Nem hiszem, hogy pusztán csak a Twin Peaks cím belengetéséért kinyílt a pénztárca. Másrészt Lynch körül is nagy a csend mostanában - leszámítva a rövidfilmjeit, a 2006-os INLAND EMPIRE (így kell írni, nem a caps lock ragadt be) óta nem villantott semmit.

![Black Lodge](/assets/img/img_black_lodge.jpg)

A második évad végén nagy szerepet kapott a Black Lodge és Bob, így kíváncsian várom, hogy a harmadik hol és hogyan veszi fel a fonalat. A Black Lodge gyerekkori személyes kedvencem, remélem visszatérhetünk oda még egyszer. Viszont a Bobot megformáló [“színész”](http://www.imdb.com/name/nm0798310/) sajnos már elhunyt, őt mindenképpen valaki más alakítja - ha felbukkan egyáltalán.
