---
title: "\"Hello World!\" újra"
layout: post
lang: hu
# Uncomment when translated
# ref: hello-again
date: 2018-05-23 11:50:23 +0100
tags: meta
---

Valahol három évvel ezelőtt abbahagytam a blogolást csupán alig több, mint fél év után. Készítettem még néhány vázlatot
és beterveztem több cikk megírását is - többnyire az RPi+Django blog elkészítésének témájában. Azonban elkezdtek történni
dolgok miáltal a blogolás háttérbe szorult és - legalábbis a technikai cikkeket illetően - érvényét vesztette. Összefoglalva
az elmúlt három évet a következők történtek magával a bloggal:

- [eredetileg]({% post_url 2014-09-30-hello-vilag %}) egy Raspberry Pi B+ (az első generációs) volt maga a szerver, amit otthonról üzemeltettem;
- mielőtt 2016 elején elköltöztünk, átmigráltam az egészet felhőbe;
- szerencsére még jóval azelőtt automatizáltam a deployt (először Ansible, később Docker);
- az idő nagy részében így futott, valamint még mellé tettem a [YAML validator projektem](https://github.com/milonoir/yaml_rulz) live demoját is;
- 2018 májusában költségcsökkentés címen megelégeltem a cloud szerver havi költségét és úgy döntöttem, hogy átalakítom;
- és most ott tartok, hogy a blog GitHub Pagesbe került, a YAML validator pedig egy [Heroku appba](https://yamlrulz.herokuapp.com/) (költségeim = 0).

A Django blog projektet ezennel _hivatalosan_ is megszüntetem.

Tervezek ezentúl is szakmai jellegű cikkeket posztolni, de valószínűleg más témákban. Munkámból kifolyólag a napi szintű
Python használatot felváltotta a Go, ami három évvel ezelőtt még a kanyarban sem volt. Van néhány jegelt hobbi projektem is
amelyeket tervezek elővenni újra, talán majd ezekről is fogok írni.

A mai nappal tehát a 33. betöltött évem mellett a blog újjászületését is ünneplem.
